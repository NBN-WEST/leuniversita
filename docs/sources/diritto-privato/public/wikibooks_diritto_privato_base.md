---
title: Wikibooks Diritto Privato - Istituzioni
source_url: https://it.wikibooks.org/wiki/Diritto_privato
license: CC BY-SA 4.0
visibility: public
---

# Wikibooks: Istituzioni di Diritto Privato

## Il Negozio Giuridico
Il negozio giuridico è la manifestazione di volontà diretta a produrre effetti giuridici che l'ordinamento riconosce e tutela.
È lo strumento con cui i privati esercitano la loro **autonomia privata**, regolando da sé i propri interessi.

### Classificazione dei negozi
- **Unilaterali**: La volontà proviene da una sola parte (es. testamento, recesso).
  - *Recettizi*: Producono effetto quando giungono a conoscenza del destinatario.
  - *Non recettizi*: Producono effetto indipendentemente dalla conoscenza (es. testamento).
- **Bilaterali/Plurilaterali**: Accordo di due o più parti (es. contratto).
- **A titolo oneroso**: Una parte sopporta un sacrificio patrimoniale per ottenere un vantaggio (es. compravendita).
- **A titolo gratuito**: Una parte ottiene un vantaggio senza sacrificio (es. donazione).
- **Mortis causa** (testamento) vs **Inter vivos** (tutti gli altri).

## Diritto delle Persone: Incapacità Naturale
Si parla di **incapacità naturale** (o incapacità di intendere e di volere) quando un soggetto, sebbene legalmente capace (maggiorenne e non interdetto), si trova di fatto in una situazione di alterazione delle facoltà mentali al momento del compimento di un atto (es. ubriachezza, shock).
- **Atti unilaterali**: Sono annullabili se si dimostra il grave pregiudizio per l'autore.
- **Contratti**: Sono annullabili se si dimostra la **mala fede** dell'altro contraente (che si è approfittato dello stato di incapacità).

## I Diritti della Personalità
Sono diritti assoluti, indisponibili, imprescrittibili che tutelano la persona umana. Essendo inerenti alla persona, si acquistano con la nascita.
- Diritto alla vita e all'integrità fisica (Art. 5 C.C.): Nessuno può disporre del proprio corpo se causa danno permanente.
- Diritto al nome (Art. 6 C.C.): Tutela contro l'uso indebito o la contestazione.
- Diritto all'immagine (Art. 10 C.C.): Divieto di esporre immagine altrui senza consenso (salvo nottorietà, uffici pubblici, ecc.).
- Diritto alla riservatezza (Privacy): Tutela le vicende personali.

## La Tutela Giurisdizionale dei Diritti
Per far valere un diritto, il titolare deve rivolgersi all'autorità giudiziaria (divieto di autotutela).
- **Processo di cognizione**: Accertare il diritto (sentenze di mero accertamento, condanna, costitutive).
- **Processo di esecuzione**: Realizzare coattivamente il diritto (es. pignoramento).
- **Processo cautelare**: Conservare lo stato di fatto in attesa della sentenza (es. sequestro).
- **Attore**: Chi agisce in giudizio.
- **Convenuto**: Chi viene citato in giudizio.
- **Onere della prova**: Chi vuol far valere un diritto in giudizio deve provare i fatti che ne costituiscono il fondamento (Art. 2697 C.C.).

## Prescrizione e Decadenza

### Prescrizione
L'estinzione del diritto per inerzia del titolare che non lo esercita per il tempo determinato dalla legge. (Fondamento: certezza del diritto).
- **Ordinaria**: 10 anni (regola generale).
- **Breve**: 5 anni (es. risarcimento da fatto illecito, canoni locazione), 2 anni (sinistri stradali).
- **Interruzione**: Il titolare esercita il diritto (es. diffida) -> il tempo riparte da zero.
- **Sospensione**: Il decorso si arresta per cause particolari (es. tra coniugi) e riprende da dove era rimasto.
- **Inderogabilità**: Le norme sulla prescrizione non si possono modificare.

### Decadenza
La perdita della possibilità di esercitare un diritto per il mancato compimento di un atto specifico entro un termine perentorio (es. impugnare una sentenza, denunciare vizi cosa venduta in 8 giorni). Non ammette interruzione né sospensione (salvo casi eccezionali).

## I Diritti Reali su Cosa Altrui
### Diritti Reali di Godimento
Limitano il potere di godimento del proprietario.
- **Superficie**: Diritto di fare e mantenere una costruzione sopra o sotto il suolo altrui. (Deroga all'accessione).
- **Enfiteusi**: Diritto di godere del fondo con obbligo di migliorarlo e pagare un canone (Dominio utile vs Dominio diretto).
- **Usufrutto**: Diritto di godere della cosa altrui rispettandone la destinazione economica. (Nuda proprietà).
- **Uso e Abitazione**: Diritti limitati.
- **Servitù Prediali**: Peso imposto sopra un fondo (servente) a vantaggio di un altro fondo (dominante). (es. passaggio, acquedotto).

### Diritti Reali di Garanzia
Vincolano un bene a garanzia di un credito. Danno diritto di prelazione e diritto di seguito.
- **Pegno**: Su beni mobili. Si costituisce con la consegna (spossessamento).
- **Ipoteca**: Su beni immobili o mobili registrati. Richiede iscrizione nei registri (pubblicità costitutiva). Grado dell'ipoteca.

## Le Obbligazioni: Modificazioni Soggettive
### Lato Attivo
- **Cessione del credito**: Il creditore cede il diritto a un terzo (anche senza consenso debitore, ma va notificata).
- **Surrogazione**: Un terzo adempie e si sostituisce al creditore.

### Lato Passivo
- **Delegazione**: Il debitore assegna al creditore un nuovo debitore.
- **Espromissione**: Un terzo si assume il debito verso il creditore (senza delega).
- **Accollo**: Accordo tra debitore e terzo che si accolla il debito.

## Il Contratto: Invalidità
### Nullità (Art. 1418 C.C.)
La forma più grave. Il negozio è privo di effetti.
- **Virtuale**: Contrario a norma imperativa.
- **Strutturale**: Manca un requisito essenziale o è illecito.
- **Testuale**: Casi previsti dalla legge.
- Azione: Dichiarativa, imprescrittibile, assoluta.

### Annullabilità
Meno grave. Produce effetti ma sono precari.
- **Cause**: Incapacità, Vizi del consenso (Errore essenziale e riconoscibile; Violenza morale; Dolo determinante).
- Azione: Costitutiva, si prescrive in 5 anni, relativa.
- Convalida: Il negozio annullabile può essere sanato.
